
ΤΟ ΠΑΙΧΝΙΔΙ

Το scrabble είναι ένα αρκετά διάσημο παιχνίδι, στο οποίο συμμετέχουν δύο ή περισσότεροι παίκτες και νικητής αναδεικνύεται ο 
παίκτης που θα συγκεντρώσει τη μεγαλύτερη δυνατή βαθμολογία σχηματίζοντας λέξεις σε πίνακα 15x15 κελιών σύμφωνα με
 προκαθορισμένους κανόνες. 
 
 Συγκεκριμένα, οι λέξεις σχηματίζονται με γράμματα που ο παίκτης τραβάει από μία κληρωτίδα 
 και η αξία της κάθε λέξης καθορίζεται: α) από τα γράμματα που περιέχει και β) από τη θέση στην οποία θα τοποθετηθεί. 
 Αυτό σημαίνει ότι οι λέξεις δεν έχουν πάντα την ίδια αξία, εφόσον η επιλογή ορισμένων θέσεων στον πίνακα 
 μπορεί να αυξήσει τη βαθμολογία τους. 
 
 Επιπλέον, κάθε νέα λέξη που σχηματίζεται στον πίνακα, θα πρέπει να επαναχρησιμοποιεί τουλάχιστον ένα γράμμα από τις λέξεις
  που υπάρχουν ήδη σε αυτόν, με τον ίδιο τρόπο που συμπληρώνουμε και το σταυρόλεξο.
   Ο περιορισμός αυτός δεν ισχύει για την πρώτη λέξη που θα τοποθετηθεί στον πίνακα, η οποία θα πρέπει οπωσδήποτε να ξεκινά, 
   να τελειώνει ή να διασχίζει το κεντρικό κελί του. Οι λέξεις τοποθετούνται οριζόντια ή κάθετα, και εξετάζεται η εγκυρότητα των λέξεων
    που σχηματίζονται με την γειτνίαση με ένα ή περισσότερα γράμματα στον πίνακα κατά την τοποθέτησή τους. 
    
    Στον πίνακα εμφανίζονται κελιά (μπλε, γαλάζια, ροζ και κόκκινα) τα οποία πολλαπλασιάζουν την αξία του γράμματος ή 
    της λέξης που περνάει από αυτά. Με την εκκίνηση του παιχνιδιού, κάθε παίκτης λαμβάνει τυχαία 7 γράμματα από μια κληρωτίδα. 
    Μετά τον σχηματισμό μιας λέξης, ο παίκτης συμπληρώνει από την κληρωτίδα τα γράμματα που θα έχει στη διάθεσή του στον 
    επόμενο γύρο, ώστε πάντα να έχει 7 γράμματα. 
    
    Αν δεν μπορεί να σχηματίσει κάποια λέξη, επιτρέπεται να επιστρέψει μέχρι 3 τυχαία γράμματα από τα 7 που έχει στη διάθεσή του 
    στη κληρωτίδα και να τραβήξει τον αντίστοιχο αριθμό γραμμάτων, αλλά ταυτόχρονα χάνει τη σειρά του. 
    
    Το παιχνίδι ολοκληρώνεται όταν δεν υπάρχουν αρκετά γράμματα πλέον στην κληρωτίδα ώστε όλοι οι παίκτες 
    να έχουν από 7 γράμματα στη διάθεσή τους.
    